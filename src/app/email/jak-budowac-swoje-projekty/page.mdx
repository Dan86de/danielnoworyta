## Jak pracować nad swoim projektem?

Pierwsza rzecz od której teraz zaczynam jest zadanie sobie pytania jak bardzo palący jest problem, który chcę rozwiązać za pomocą kodu. Często w rozmowach z innymi osobami chcącymi rozwijać swoje aplikacje pojawiają się słowa _Gdybym tylko miał czas, to bym to zbudował_. Kiedy to słyszę od razu zapala się lampka w mojej głowie mówiąca, że dany problem widocznie musi być bardzo nisko w chierarchii wartości. Gdyby problem za który chcemy się zabrać był wystarczająco palący od razu siadamy do pisania kodu.

Wszystko jest kwestią priorytetów i jeżeli coś będzie dla Ciebie wystarczajaco ważne to zabierzesz się za rozwiązanie tej kwestii. Masz palący problem i co dalej? Znajdź swój najbardziej produktywny czas i zablokuj spotkanie z samym sobą, gdzie będziesz pracować nad swoim projektem. Postaraj się, żeby to były regularne sesje. Nawet 30 min codziennie, jest lepsze niż 4 godziny tylko w soboty. Jest tutaj jedna prosta przyczyna. Otóż siadając codziennie do swojego projektu łatwiej utrzymać ci cały kontekst tego nad czym teraz pracujesz. Siadając raz na jakiś czas. Tracisz mnóstwo informacji na powrót do tego co chciałeś zbudować.

Ostatnia rzecz o którą warto zadbać, która łączy się z odpowiednim wyborem dostatecznie palącego dla Ciebie problemu jest sprawienie, by praca nad własnym projektam była dla Ciebie przyjemnością. Jak to najlepiej zrobić? Otóż, pierwszą część masz już za sobą. Jeżeli odpowiednio dobrałeś problem jaki chcesz rozwiązać za pomocą kodu połowa drogi za Tobą.

Druga część do rozwiązania jest znajomość siebie i tego jak pracujesz. Są osoby, które lubią mieć TODO listę i na jej bazie implementować kolejne rzeczy w projekcie. Są też osoby, które lubią usiąść i dać ponieść się flow. Decyzja należy do Ciebie. Natomiast postaraj się sprawić, by moment kiedy siadasz nad swoim projektem, był tym jednym z przyjemniejszych w Twojej codzienności.

## Jak wybrać stack technologiczny?

Kiedy zaczynasz projekt po godzinach, wybór odpowiedniego stacka technologicznego jest kluczowy. Najpierw musisz zdefiniować swój główny cel. Jeśli twoim priorytetem jest nauka, warto zwrócić uwagę na technologie, które nie są Ci jeszcze dobrze znane, ale które jednocześnie wzbudzają ekscytację i chęć do zgłębiania. Z kolei jeśli celem jest dostarczenie MVP (Minimum Viable Product), warto postawić na narzędzia, które już dobrze znasz, jednocześnie pozostawiając pewne pole do eksperymentowania z nowościami.

![](https://dsc.cloud/88160a/jak_budowac_222.webp)

Jednym z pomocnych podejść jest stworzenie własnego repozytorium, które będzie zawierało podstawowy setup dla Twojego projektu. Może to obejmować podstawowe narzędzia, takie jak systemy płatności, autoryzacja, zarządzanie użytkownikami, panel administracyjny oraz podstawowy interfejs użytkownika.

Jeśli Twoim celem jest szybkie prototypowanie, warto przyjrzeć się rozwiązaniom no-code/low-code, takim jak Airtable. Airtable nie tylko ułatwia edycję danych i ich hosting, ale również dostarcza funkcjonalne podstawy pod dowolne API CRUD-owe, a także pozwala na podgląd i edycję danych w przejrzysty i intuicyjny sposób.

Więcej na temat Airtable znajdziesz pod tym linkiem : [](https://airtable.com/invite/r/9EwaSimy) (referrall, zapisując się z tego linku pomagasz mi w rozwoju kanału i newslettera)

## Ograniczenia - jak sobie z nimi radzić?

Ograniczenia mogą stać się twoim największym sprzymierzeńcem w rozwijaniu kreatywności i poprawie wydajności. Dzięki nim zmuszamy się do myślenia poza schematami i szukania innowacyjnych rozwiązań. Ironią jest to, że im więcej barier napotykasz, tym bardziej kreatywny stajesz się w ich pokonywaniu.

Znalezienie złotego środka w zarządzaniu czasem bywa wyzwaniem. Istnieje pewien balans między uczuciem, że masz za mało czasu a momentem, gdy lenistwo bierze górę, bo wydaje się, że czasu jest w nadmiarze. Wyobraź sobie skalę, na jednym końcu której jest presja wynikająca z braku czasu, a na drugim komfort spowodowany jego nadmiarem. Złoty środek jest gdzieś pomiędzy tymi dwoma punktami i tam powinieneś skupić Twoje działanie.

Często przeceniamy, ile czasu naprawdę potrzebujemy na wykonanie danej czynności. W rzeczywistości optymalna ilość czasu, którą powinniśmy poświęcić na zadanie, jest zazwyczaj mniejsza niż nam się wydaje. Kluczem jest skoncentrowanie się na konkretnym zadaniu i unikanie rozpraszania. Nawet krótka, 30-minutowa, skoncentrowana praca może przynieść znaczne korzyści.

Pamiętaj też, by nie komplikować sobie życia nadmiernie. Dążenie do perfekcji jest godne podziwu, ale może prowadzić do nieustannego poczucia niezadowolenia i frustracji. Często najlepszym podejściem jest skupienie się na najprostszej wersji swojego pomysłu. Zamiast dążyć do perfekcji, skoncentruj się na dostarczeniu rozwiązania problemu w najbardziej efektywny i skuteczny sposób.

## Podsumowanie
