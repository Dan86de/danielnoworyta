---
title: Nie zapominaj o fundamentach.
publishedAt: 2023-11-10
isReady: true
summary: Bardzo często techniczny wywiad polega na poznaniu bardzo niskopoziomowej wiedzy z zakresu wielkiej trójki front-endu (HTML, CSS i JS).
---

Ostatnio aktywnie biorę udział w procesach rekrutacyjnych. W pamięci została mi jedna rozmowa z dwójką miłych osób. Jedną z nich była Pani z HR, a drugą osobą był programista z dużym doświadczeniem na frontendzie.

Lubię takie okazje do sprawdzenia się. Dodatkowo fakt, że osoba która mnie rekrutowała miała wyraźną zajawkę jeżeli chodzi o pisanie kodu. Sprawił, że bardzo dużo mogłem wyciągnąć z tej rozmowy.

Jeżeli zastanawiasz się jaki był rezultat to muszę Cię zmartwić. Jeszcze nie dostałem odpowiedzi ma przyjść w przeciągu 2 tygodni. Ale dzisiaj nie o mojej zmianie pracy, a bardziej o tym dlaczego fundamenty są ważne.

Jest jedna rzecz, którą ostatnio zauważyłem podczas przechodzenia kolejnych procesów rekrutacyjnych. Bardzo często techniczny wywiad polega na poznaniu bardzo niskopoziomowej wiedzy z zakresu wielkiej trójki front-endu (HTML, CSS i JS). Zauważyłem, że moja wiedza z tych tematów zdąrzyła już troszkę zardzewieć.

![](https://dsc.cloud/88160a/image1-1920.webp)

Nie jest to dobry znak. Myślę, że wielkim błędem osób, które są już jakis czas w branży jest zapominanie o odpowiednim odświeżaniu swoich fundamentów. 
- znamy React, ale nie wiemy nic JavaScripcie
- potrafimy deployować swoją aplikację na Vercelu, ale nie potrafimy, skonfigurować swojego serwera
- zapominamy podstawy semantycznego HTMLa

Wymieniać można tutaj bez końca. Możemy wziąć na przykład znany ORM do pracy z bazami danych Prismę. Bardzo dużo osób używa tego narzędzia, pisząc zły kod. Czasami jest potrzeba poznania SQL. Chociażby po to, żeby zoptymalizować swoje zapytania do bazy danych.

Pomimo, że używam Prismy praktycznie do wszystkich moich prywatnych projektów. Nie unikam nauki raw SQL. Dzięki temu mam większe poczucie kontroli nad tym, co się dzieje w moim kodzie.

Dbanie o fundamenty pomaga mi w codziennej pracy i w procesach rekrutacyjnych. Nie zapominaj o tym.

## Ciekawe linki
[Resend](https://resend.com/home) - API do wysyłki wiadomości email. Bardzo intuicyjne i co ważniejsze posiada bardzo fajny darmowy plan. Praktycznie wystarcza mi do moich prywatnych projektów. W planie darmowym można wysłać do 3000 wiadomości email na miesiąc oraz mieć podpiętą jedną domenę.  

[Insomnia](https://insomnia.rest/) - alternatywa dla znanego Postmana.Aplikacja do testowania swojego API. Zacząłem używać jakiś czas temu i już raczej, nie wrócę do używania Postmana w swoim workflow.

[Making Sense of React Server Components](https://www.joshwcomeau.com/react/server-components/) - świetny wpis dogłębnie wyjaśniający logikę stojącą za komponentami serwerowymi w ReactJS. Każdy pracujący z tym frameworkiem powinien zapoznać się z tym artykułem i logiką komponentów serwerowych.
## Ciekawy tool
[Tauri](https://tauri.app/) - toolkit pomagający pisać wieloplatformowe aplikacje desktopowe. Core jest napisany w języku Rust i CLI jest używane w środowisku NodeJS. Tauri pozwoli Ci stworzyć aplikację desktopową pozostając przy Twoim ulubionym frameworku frontendowym.
## Zanim zakończę
Jeśli spróbujesz dziesięciu eksperymentów i żaden z nich nie zadziała, masz wybór. Możesz wziąć to do siebie, pomyśleć o sobie jako o nieudaczniku i zakwestionować swoją zdolność do rozwiązania problemu. Możesz też uznać, że wykluczyłeś dziesięć sposobów, które nie działają, co znacznie przybliży Cię do rozwiązania problemu.