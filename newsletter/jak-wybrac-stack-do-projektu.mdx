---
title: Jaki stack wybrać do projektu?
publishedAt: 2023-12-06
isReady: true
summary:
---
## Jaki stack wybrać do projektu?

![](https://dsc.cloud/88160a/2.webp)

Wybór technologii jest jednym z tych obszarów, w których często wygrywa "przeczucie". Wynika to z faktu, że zalety i wady są tak trudne do wyartykułowania - i tak niejasne dla większości osób mających wpływ na decyzję - że bardzo często takie wybory poparte są jedynie osobistą preferencją osoby decyzyjnej.  

Załóżmy, że chcemy wybrać bibliotekę lub framework dla nowej funkcjonalności w naszej aplikacji. Myślę, że warto zdawać sobie sprawę z tego, że obojętnie jaką decyzje nie podjmiemy, musimy liczyć się z ryzykiem. Jak duże to ryzyko, definiują dwa faktory:
- Prawdopodobieństwo, że wydarzy się coś złego.
- Skutki wystąpienia czegoś złego.

Powinniśmy ocenić takie ryzyko w kontekście: technologii, którą wybieramy, tego, jak krytyczna jest dana funkcja oraz dopasowania między technologią a samą funkcją.  

## Co wiemy i czego nie wiemy?
Przy wyborze technologi warto, żebyśmy sobie zdali sprawę z trzech obszarów, które tę technologię definiują w naszych oczach:
- Rzeczy o, których wiemy, że są mocną stroną technologii.  
- Rzeczy, o których wiemy, że są złe.
- Rzeczy, które są złe w danej technologii i o nich nie wiemy.

Rozsądniej planować zwracając uwagę najbardziej na ten ostatni punkt.  

W branży technologicznej prawdą jest, że nowe rzeczy są lepsze od starych, a te pierwsze ostatecznie zastępują te drugie. Jednak nowe rzeczy mają również tę nieuczciwą zaletę, że wiele z ich wad nie zostało jeszcze odkrytych. Dlatego czasami nie warto iść za `hypem`, a lepiej przeanalizować swoje wymagania.

Stare porzekadło mówi, że nowe technologie rozwiązują stare problemy i tworzą nowe. Ponieważ jednak nowe problemy pojawiają się chwilę po tym, jak stare zostały rozwiązane, mamy okres, w którym nowa technologia wygląda nieproporcjonalnie lepiej, niż jest w rzeczywistości.

Podsumowując, w obszarach bardziej krytycznych dla Twojej aplikacji wybierz stare (nudne) i dobrze sprawdzone technologie. W obszarach mniej ważnych, gdzie decyzja jest odwracalna  spróbuj czegoś nowego i ekscytującego.

---

## Ciekawe linki

[Advent of TypeScript](https://typehero.dev/aot-2023)  🧑‍💻  

Mamy 6 Grudnia więc dobrze zacząć sobie jeden z tzw. *Advent of Code*. Tutaj przykład fajnego rozwiązania z wyzwaniami na każdy dzień z naciskiem położonym na TypeScript.

[JavaScript Patterns](https://javascriptpatterns.vercel.app/patterns)  📖  

Wzorce omówione na tej stronie  mogą być wskazówką w przypadku napotkania problemu, który inni programiści napotkali wiele razy wcześniej. Fajne zestawienie dla każdego, kto chce podszlifować swoją znajomość popularnych wzorców w JavaScript i React.

---

## Ciekawy tool

[Ikony](https://tabler-icons.io/) 🧰  

Świetna biblioteka ikon do projektów. Licencja MIT.